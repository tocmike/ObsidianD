---
---
leadship is character not ability

**非学无以致疑，非问无以广识 :**
 不学习就不会有疑问,不提问就不会有广博的知识。指善于提问,才能增长学识。语出清·刘开《问说》:“君子学必好问。问与学,相辅而行者也。非学无以致疑,非问无以广识。好学而不勤问,非真能好学者也。”\[例\] “～”。在掌握扎实的专业知识基础上,还必须不断培养自己的创新能力。同时,要处理好博与精的关系。(樊军辉《关于学习的思考》)｜“～”。知识浩如烟海,学习没有止境。要想真正学到知识,除了刻苦之外,还应该有孔子提倡的“切问”、“每事问”的精神。(许艳梅《孔子的“四结合”读书法》)

 岳阳楼记 
宋 · 范仲淹
庆历四年春，滕子京谪守巴陵郡。越明年，政通人和，百废具兴。乃重修岳阳楼，增其旧制，刻唐贤今人诗赋于其上。属予作文以记之。予观夫巴陵胜状，在洞庭一湖。衔远山，吞长江，浩浩汤汤，横无际涯；朝晖夕阴，气象万千。此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？若夫霪雨霏霏，连月不开，阴风怒号，浊浪排空；日星隐曜，山岳潜形；商旅不行，樯倾楫摧；薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。至若春和景明，波澜不惊，上下天光，一碧万顷；沙鸥翔集，锦鳞游泳；岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。嗟夫！予尝求古仁人之心，或异二者之为，何哉？**不以物喜，不以己悲；居庙堂之高则忧其民；处江湖之远则忧其君。是进亦忧，退亦忧。然则何时而乐耶？其必曰“先天下之忧而忧，下之乐而乐”**乎。噫！微斯人，吾谁与归？时六年。
